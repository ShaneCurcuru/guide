{:.only_toc}
### Μάζεψε αποθέματα

{:.do.no_toc}
### Προμηθεύσου φαγητό και άλλα απαραίτητα - Έγκαιρα, σταδιακά και υπεύθυνα

{% twitter https://twitter.com/firefoxx66/status/1233666678841597952 align=center %}

"Οι ειδικοί δε σου λένε να προμηθευτείς τα απαραίτητα επειδή πιστεύουν ότι θα εξαντληθούν τα τρόφιμα και η κοινωνία θα καταρρεύσει. Είναι επειδή [μερικές μέρες πανικόβλητης αγοράς και υψηλής ζήτησης προκαλούν περισσότερο πανικό και στρεσάρουν άσκοπα τα συστήματα](https://twitter.com/firefoxx66/status/1233666678841597952). Επίσης, το να στέκεσαι σε μια ουρά με εκατοντάδες ανθρώπους δεν είναι σοφό. Απέφυγε τις ώρες αιχμής. Αγόρασε λίγο παραπάνω από την άμεση ανάγκη. Ετοιμότητα δεν είναι η απραξία, αλλά ούτε και η άμετρη αντίδραση. Είναι το να συνεισφέρεις στο να έχουν [\*περιθώριο τα συστήματα μας\*](https://twitter.com/firefoxx66/status/1233666678841597952) ώστε οι σύντομες διακοπές να είναι ομαλές όσο το δυνατόν, να απορροφούν το επιπλέον φορτίο, και οι πόροι να είναι διαθέσιμοι σε όσους τους έχουν ανάγκη.


Αγόρασε φαγητό και άλλες προμήθειες υπεύθυνα. Ορίστε μερικές συμβουλές:

- Δώσε προτεραιότητα στην παράδοση κατ'οίκον, ειδικά για ευάλωτα άτομα και για περιοχές που είναι στην αρχή της εκθετικής καμπύλης.
- Πήγαινε στα μαγαζιά εκτός ωρών αιχμής.
- Κάνε μια γραπτή λίστα με αγορές οργανωμένες ανά τοποθεσία στο μαγαζί, ώστε να κινηθείς πιο αποτελεσματικά.
- Κράτα απόσταση 2 μέτρων από άλλους ανά πάσα στιγμή. Όσο μεγαλύτερη απόσταση τόσο καλύτερα.
- Είναι δύσκολο να απολυμάνεις πλήρως κινητά τηλέφωνα, οπότε έχε το κινητό σου σε διαφανές σακουλάκι ενώ είσαι έξω (δουλεύει ακόμα κι έτσι).
- Πάρε μαζί σου αντισηπτικά μαντηλάκια ή φόρα υφασμάτινα γάντια κηπουρικής (που μπορούν να πλυθούν)
  για να ακουμπάς πόρτες, ασανσέρ και [άλλες σκληρές επιφάνειες που χρησιμοποιούνται συχνά και μπορεί
  να διατηρούν τον ιό](https://www.nytimes.com/2020/03/17/health/coronavirus-surfaces-aerosols.html).
  Θυμήσου ότι προστατεύεις τον εαυτό σου αλλά και τους άλλους.
- Χρησιμοποίησε μεθόδους πληρωμής που δεν απαιτούν φυσική επαφή. Αν δεν είναι δυνατόν, χρησιμοποίησε
  αντισηπτικά μαντηλάκια ώστε να απολυμάνεις την κάρτα σου. Μη χρησιμοποιείς μετρητά.
- Φτιάξε ένα πρωτόκολλο απολύμανσης και ξεχώρισε μια περιοχή στο σπίτι σου όπου μπορείς είτε να απομονώσεις
  για τουλάχιστον 72 ώρες σε θερμοκρασία δωματίου (το ευκολότερο) είτε να απολυμάνεις όλα τα αντικείμενα που μπορεί να έχουν
  έρθει σε επαφή με άλλα άτομα. Για απολύμανση χρησιμοποίησε μαντηλάκια, χλωρίνη, οξυζενέ ή οινόπνευμα, ή σαπούνι
  και νερό για τα λαχανικά. Τα περιεχόμενα των συσκευασιών μπορούν να αφαιρεθούν προσεκτικά και να τοποθετηθούν
  σε μια καθαρή τσάντα ή κουτί, και να μεταφερθούν στο σπίτι χρησιμοποιώντας ένα χέρι αποκλειστικά για μολυσμένα και ένα για καθαρά αντικείμενα.
  Εναλλακτικά, δύο άτομα στο ίδιο σπίτι μπορούν αν λειτουργήσουν με παρόμοιο τρόπο, όπου το ένα χειρίζεται 'μολυσμένα' αντικείμενα και το άλλο 'καθαρά'.
- Άφηνε τα παπούτσια σου απέξω όταν επιστρέφεις.
